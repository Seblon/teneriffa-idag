<?xml version="1.0" encoding="utf-8"?>
<feed xmlns="http://www.w3.org/2005/Atom">
    <title>Teneriffa Idag</title>
    <link href="https://Seblon.github.io/teneriffa-idag/feed.xml" rel="self" />
    <link href="https://Seblon.github.io/teneriffa-idag" />
    <updated>2020-01-29T14:32:05+01:00</updated>
    <author>
        <name>Helena Somervalli</name>
    </author>
    <id>https://Seblon.github.io/teneriffa-idag</id>

    <entry>
        <title>30 år sedan den största olyckan i civilflygets historia</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/30-ar-sedan-den-stoersta-olyckan-i-civilflygets-historia.html"/>
        <id>https://Seblon.github.io/teneriffa-idag/30-ar-sedan-den-stoersta-olyckan-i-civilflygets-historia.html</id>

        <updated>2020-01-23T15:10:58+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/4/los-rodeos-aeropuerto.jpg" alt="" />
                    Den 27 mars 1977 klockan 9.00 lyfte KLM:s flygplan Boeing 747 från Amsterdam i riktning mot Las Palmas på Gran Canaria. Kapten Jacob van Zanten, en erfaren holländsk pilot, förste styrman Klauss Meurs och 12 anställda utgjorde besättningen. Ombord befann sig 234 passagerare och en&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/4/los-rodeos-aeropuerto.jpg" alt="" />
                <div class="gallery"   >
<figure class="gallery__item"><a href="https://Seblon.github.io/teneriffa-idag/media/posts/4/gallery/klm-boeing-747.jpg" ><img src="https://Seblon.github.io/teneriffa-idag/media/posts/4/gallery/klm-boeing-747-thumbnail.jpg" alt="KLM 4805 (By clipperarctic - KLM 747, CC BY-SA 2.0)" width="768" height="512"></a></figure>
<figure class="gallery__item"><a href="https://Seblon.github.io/teneriffa-idag/media/posts/4/gallery/pan-am-boeing-747.jpg" ><img src="https://Seblon.github.io/teneriffa-idag/media/posts/4/gallery/pan-am-boeing-747-thumbnail.jpg" alt="PAA 1736 (De Eduard Marmet, Boeing 747-121, CC BY-SA 3.0" width="768" height="512"></a></figure>
</div>
<p>Den 27 mars 1977 klockan 9.00 lyfte KLM:s flygplan Boeing 747 från Amsterdam i riktning mot Las Palmas på Gran Canaria. Kapten Jacob van Zanten, en erfaren holländsk pilot, förste styrman Klauss Meurs och 12 anställda utgjorde besättningen. Ombord befann sig 234 passagerare och en av bolagets guider.</p>
<p>Dagen innan, klockan 01.29, lyfte Pan Am:s Boeing 747 från Los Angeles i riktning mot New York, varifrån planet flög vidare med ny besättning till Las Palmas. Kapten ombord var Victor Grubbs, också en rutinerad pilot, och förste styrman Robert Bragg. De övriga 14 som tillhörde besättningen skulle ta hand om de 378 passagerarna.</p>
<p>På Teneriffa strålade solen från en klarblå himmel, det var söndag och många nyfikna befann sig nära flygplatsen Los Rodeos för att titta på flygplanen som lyfte och landade i en strid ström.</p>
<p>Medan de båda Boeing-planen flög mot Gran Canaria exploderade en bomb i flygplatsen Gandos passagerarterminal och flygplatsen stängdes. All flygtrafik till Gran Canaria omdirigerades till Los Rodeos på Teneriffa, där KLM:s plan landade klockan 13.38. Kapten van Zanten lät passagerarna sitta kvar i planet i hopp om att Gando snart skulle öppnas. Då 20 minuter hade gått, och flygplatsen ännu inte hade givit indikationer på att öppna, fick passagerarna gå ur planet. Då meddelandet kom att Gando hade öppnats för flygtrafik beordrades alla passagerare att gå ombord. Guiden från KLM beslöt stanna kvar på Teneriffa, ett beslut som räddade hennes liv.</p>
<p>Pan Am:s plan hade tillräckligt med flygbränsle för att hålla sig kvar i luften i väntan på att Gando skulle öppnas men beordrades att landa, vilket det gjorde klockan 14.15, en halv timme efter KLM.</p>
<p>Förutom den normala livliga veckoslutstrafiken hade flera plan, som skulle ha landat på Gando, landat på Los Rodeos, vilket gjorde att alla plan inte fick plats på plattan. Flygplanen parkerades därför på plattan till landningsbana 12, som samtidigt var startbana 30, där flera plan, förutom de två jumbojetplanen, väntade.</p>
<p>15 minuter efter att PanAm:s plan hade landat, öppnades Gandos flygplats och flygplanen började lyfta, det ena efter den andra. Pan Am, vars passagerare inte hade gått av planet, hade fått ytterligare två passagerare som var anställda av bolaget och som fick plats bak i planet. Medan de väntade på tillstånd att flyga vidare öppnades dörrarna vid utgångarna och många passagerare ställde sig vid öppningarna, tog fotografier och andades in den friska luften. Kaptenen bad tornet om tillstånd att få lyfta, vilket inte beviljades eftersom plattan var blockerad av andra plan som ännu inte hade lyft och för att KLM:s plan höll på att fylla bränsletanken i utkanten av landningsbana 12. Andrepiloten och en ingenjör från Pan Am gick ur planet och mätte upp området och konstaterade att det inte skulle gå att passera utan att kollidera med det tankande KLM-planet, så de blev tvungna att vänta.</p>
<p><img class="post__image--left" src="https://Seblon.github.io/teneriffa-idag/media/posts/4/accidente3-300.jpg" alt="Los Rodeos flygplats" width="300" height="225">Vädret försämrades stadigt och likaså sikten. Regnet föll och dimman tätnade, vilket kunde få till följd att flygplatsen stängdes för all flygtrafik. KLM:s kapten oroade sig för att inte hinna flyga tillbaka till Holland samma dag på grund av en begränsning av det tillåtna antalet arbetstimmar för besättningen. Efter de nya bestämmelserna som hade trätt i kraft i december 1976 hade det blivit komplicerat att räkna ut hur många timmar man hade arbetat, och ett överstigande av de tillåtna timmarna kunde resultera i åtal i rätten. Besättningen tog därför kontakt med ledningen i Amsterdam som informerade dem om att timantalet inte överskreds om de kunde lyfta från Gando klockan 18.00. Planet hade inte tillräckligt med flygbränsle för att flyga tillbaka till Amsterdam och, för att spara tid, bad van Zanten därför om påfyllning av 55.500 liter flygfotogen på Teneriffa i stället för på Gran Canaria som planerat, medan de väntade på att flygplatsen på Las Palmas skulle vara klar för inflygning.  Påfyllningen av flygbränslet skulle ta åtminstone en halv timme, vilket irriterade Pan Ams:s kapten, som inte kände till den holländska lagen om begränsade arbetstimmar. Om KLM:s besättning och passagerare hade blivit tvungna att övernatta på Kanarieöarna, skulle det ha förorsakat problem för bolaget, för passagerarna som väntade i Las Palmas på att flyga tillbaka till Holland skulle då också behöva övernattning. Det var ironiskt att en bestämmelse som skulle öka säkerheten skulle bli en bidragande orsak till olyckan.</p>
<p>Då påfyllningen av flygbränsle var klar, ringde KLM tornet klockan 16.56 och bad om tillstånd att starta. Tillståndet beviljades klockan 16.58, vilket gladde Pan Am som också fick tillstånd att börja taxa.</p>
<p>Kontrolltornet gav KLM tillstånd att taxa längs landningsbanan mot startpunkten, ta av till vänster på taxibana nummer C-3, och fortsätta till början av startbana 30 och avvakta. Besättningen blev konfunderad varvid kontrolltornet rättade informationen och bad planet fortsätta rakt fram till början av startbanan, vända och ställa sig i position för start. Vädret fortsatte att försämras, dimman blev allt tätare och sikten allt sämre. Under tiden begärde Pan Am om tillstånd av tornet att få börja taxa längs landningsbanan mot startpunkten. Kontrolltornet bekräftade och uppmanade Pan Am att ta av till vänster vid taxibana nummer C-3 och bekräfta när startbanan var fri.</p>
<p><img class="post__image--center" src="https://Seblon.github.io/teneriffa-idag/media/posts/4/accidente-4-large.jpg" alt="" width="1883" height="438"></p>
<p>På grund av den dåliga sikten hade Pan Am:s besättning kanske svårt att hitta taxibana C-3, men kaptenen kan också ha ansett att avfartens vänstersväng på 135 grader var för riskabel och att planet skulle ha glidit av asfalten ut på mjuk mark, så han fortsatte till taxibana C-4, som krävde mindre svängrum. Sikten var nu så dålig att kontrolltornet inte såg flygplanen, och avsaknaden av en markradar, som skulle ha visat kontrolltornet den exakta positionen, gjorde att man var hänvisad till kommunikation via radio, där delar av samtalen försvann då kontrolltornet pratade samtidigt med två plan på samma frekvens. </p>
<p>Klockan 17.05,27 placerade sig KLM i startposition.</p>
<p>Kontrolltornet uppmanade Pan Am meddela när planet hade lämnat startbanan och Pan Am bekräftade meddelandet klockan 17.06,29.</p>
<p>KLM uppfattade inte tornets diskussion med Pan Am, hörde bara ordet OK och trodde sig ha fått tillstånd att starta. Kaptenen släppte bromsarna och började accelerera. I bandupptagningen hörs andrepiloten undra om Pan Am verkligen har lämnat banan men kaptenen hörsammar honom inte och svarar med ett eftertryckligt "Javisst". Planet hade en fart på 250 kilometer i timmen då andrepiloten på Pan Am, Robert Bragg, såg det 9,5 sekunder innan kollisionen. Bragg berättade: ”Jag såg ett ljussken framför oss genom dimman. Först trodde jag att det var KLM som stod stilla i ändan av banan. Sedan märkte jag att ljusskenet kom emot oss”.</p>
<p><img class="post__image--left" src="https://Seblon.github.io/teneriffa-idag/media/posts/4/accidente2-300.jpg" alt="" width="300" height="212">Kaptenen på Pan Am gjorde en desperat vändning till vänster för att försöka undvika den oundvikliga kollisionen, som ägde rum klockan 17.06,50. "<em>Där är han, titta där kommer han, väj, väj!</em>", säger kaptenen. KLM var redan i luften då planen kolliderade. Då kapten van Zanten såg Pan Am på banan försökte han lyfta och gjorde det så brant att stjärten lämnade ett 20 meter långt märke på banan 90 meter från kollisionen. Planet var tungt med fulla bränsletankar. KLM:s motor nummer 1 snuddade vid Pan Am:s högra vinge, nosen och främre landningsstället flög över men bakre landningsstället kolliderade med planets motor nummer 3. KLM:s flygkropp åkte över hela Pan Am:s bakre flygkropp och slet av stjärten. KLM fortsatte sin luftfärd, slog i marken 150 meter längre bort och gled sedan yttermera 300 meter på banan innan det exploderade i ett eldhav. Ingen av de 234 passagerarna och 14 besättningsmännen överlevde. 51 av passagerarna var barn.</p>
<p>Kollisionen gjorde att taket över förstaklasskabinen på Pan Am slets bort och alla som befann sig där dog. Passagerarna i den mittersta och bakre delen av planet dog. Sju av de 16 besättningsmännen överlevde. 317 Pan Am-passagerare dog vid kollisionen och 9 senare av skadorna. Totalt dog 583 personer och 61 överlevde katastrofen.</p>
<p>35-årige John Amador berättar: ”Jag tittade ut genom fönstret och såg KLM:s plan komma rakt mot mej. Jag hukade mej och när jag tittade upp hade vårt plan brutits i tre delar. Jag var rädd att brinna upp”.</p>
<p>En av Pan Am:s mekaniker som satt i planets bakre del kastades ur planet och fick endast lättare skador. Han berättar: ”Det var en ohygglig kollision. Folk skrek fruktansvärt, kvinnor och barn sprang ut omgivna av lågor. Skriken kommer för alltid att finnas i mina öron”.</p>
<p><img class="post__image--left" src="https://Seblon.github.io/teneriffa-idag/media/posts/4/accidente1-300.jpg" alt="" width="300" height="178">Vid kollisionen var dimman tät. Kontrolltornet hörde två explosioner men kunde inte placera dem. Kort därefter såg ett av flygplanen som befann sig på plattan eld och meddelade omedelbart detta till tornet som förde meddelandet vidare till brandkåren som satte fart till platsen. Dimman lättade ett ögonblick och brandmännen såg ett flygplan helt uppslukat av lågor och längre bort ett annat eldsken, som tillhörde Pan Am. Brandmännen begav sig dit eftersom det inte fanns någon möjlighet att rädda någon ur KLM:s plan. Flygplatsen hade fem ambulanser i tjänst som snabbt ryckte ut efter brandbilarna och katastrofplanen för en större olycka trädde i kraft med läkar- och ambulanshjälp från Santa Cruz.</p>
<p>På grund av katastrofens omfattning arbetade patologer från Holland och USA tillsammans med spanska läkare i det enorma arbetet att identifiera kropparna, där det var möjligt. Inte långt från platsen för kollisionen, i en av Los Rodeos hangarer, samlades det tysta beviset för den största katastrofen någonsin i flygets historia. I takt med att läkare fullgjorde sitt jobb fylldes hangaren av rad efter rad av mörka träkistor i det provisoriska bårhuset.</p>
<p>70 säkerhetsforskare från Spanien, Holland och USA och från de två flygbolagen anlände till Los Rodeos för att leta efter orsakerna till olyckan. Några mekaniska fel kunde inte hittas i något av flygplanen, vilket bekräftade att olyckan var resultatet av en lång rad olyckliga omständigheter där den mänskliga faktorn var avgörande: störningar och missförstånd i kommunikationen via radio, KLM:s kapten  som inte följde tornets instruktioner utan startade utan tillstånd, det dåliga vädret och avsaknaden av markradar, liksom också det faktum att om Pan Am hade tagit av vid taxibana C-3 enligt tornets instruktioner så hade olyckan inte hänt. Pan Am hade vid två tillfällen meddelat att planet ännu befann sig på startbanan. Bandupptagningarna i de båda flygplanens "svarta lådor" och i kontrolltornet talar sitt tydliga språk.</p>
<p class="align-center"><strong>***</strong></p>
<p>Fernando Azcúnaga, kontrollanten som gav instruktionerna, begick inte självmord, som någon tidning skrev. Han var inte heller påverkad av alkohol. "Det har sagts många lögner", säger han, "som till exempel att vi tittade på fotboll då olyckan hände". Han blev osäker av trycket från pressen och frågade sig efteråt om han hade begått något fel eller gett starttillstånd åt KLM, men bandupptagningarna lugnade honom. "Pressen på oss tre kontrollanter i tornet den dagen var stark och vi hade inte heller haft besök av så stora plan som Boeing 747 förr". 20 dagar efter olyckan var han tillbaka i kontrolltornet, där han jobbade tills han pensionerades år 2000.</p>
<p>Som en följd av olyckan genomfördes förändringar i internationella flygbestämmelser. Flygmyndigheter världen över införde krav på standardfraser mellan kontrolltorn och flygplan med betoning på engelska som arbetsspråk. Instruktionerna får inte bekräftas med en fras som OK eller Roger. Den viktigaste delen måste repeteras för att visa att båda parterna har förstått vad som har sagts och vad som har uppfattats. Cockpitprocedurerna har också ändrats så att beslut ska fattas gemensamt. I olyckan hörsammade inte KLM:s auktoritära kapten andrepiloten som misstänkte att Pan Am var kvar på startbanan.</p>
<p>Pan Am:s andrepilot Robert Bragg, en av de överlevande, kommenterade efter olyckan att Teneriffas invånare var oerhört solidariska och generösa, de hjälpte storartat och exemplariskt till med första hjälp och evakuering av de överlevande.</p>
<p>Källa: Artikel i El Día baserad på haverikommissionens rapport</p>
<p>Bearbetning och översättning:</p>
            ]]>
        </content>
    </entry>
    <entry>
        <title>IKEA på Teneriffa - Inte riktigt som i Sverige</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/ikea-pa-teneriffa-inte-riktigt-som-i-sverige.html"/>
        <id>https://Seblon.github.io/teneriffa-idag/ikea-pa-teneriffa-inte-riktigt-som-i-sverige.html</id>

        <updated>2020-01-23T13:01:06+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/3/IKEA-Tenerife_narrow.jpg" alt="" />
                    Vi beslöt renovera vårt hem. De inbyggda garderoberna i vårt sovrum var inte speciellt praktiska, så dem ville vi byta ut. Vi har under åren handlat rätt mycket på Ikea i Santa Cruz, så vi hade Ikeakatalogen hemma och vi hittade genast en modell som&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/3/IKEA-Tenerife_narrow.jpg" alt="" />
                <div class="gallery"   >
<figure class="gallery__item"><a href="https://Seblon.github.io/teneriffa-idag/media/posts/3/gallery/ikea250-1.jpg" ><img src="https://Seblon.github.io/teneriffa-idag/media/posts/3/gallery/ikea250-1-thumbnail.jpg" alt="IKEA-lådor" width="250" height="200"></a></figure>
<figure class="gallery__item"><a href="https://Seblon.github.io/teneriffa-idag/media/posts/3/gallery/ikea250-2.jpg" ><img src="https://Seblon.github.io/teneriffa-idag/media/posts/3/gallery/ikea250-2-thumbnail.jpg" alt="Delar av garderob" width="250" height="200"></a></figure>
<figure class="gallery__item"><a href="https://Seblon.github.io/teneriffa-idag/media/posts/3/gallery/ikea250-3.jpg" ><img src="https://Seblon.github.io/teneriffa-idag/media/posts/3/gallery/ikea250-3-thumbnail.jpg" alt="Mer IKEA-lådor" width="250" height="200"></a></figure>
</div>
<p>Vi beslöt renovera vårt hem. De inbyggda garderoberna i vårt sovrum var inte speciellt praktiska, så dem ville vi byta ut. Vi har under åren handlat rätt mycket på Ikea i Santa Cruz, så vi hade Ikeakatalogen hemma och vi hittade genast en modell som vi blev förtjusta i. Den kunde byggas i L-form med ett rymligt hörnskåp, vilket passade perfekt in i rummet. För att inte förhasta oss tog vi kontakt med andra garderobfabrikanter, men någonting färdigt i samma stil fanns inte och att måttbeställa hade blivit dyrt och leveranstiden lång. Visserligen är Ikea på Teneriffa långt ifrån billig. De flesta varorna kostar två-tre gånger så mycket som samma produkter kostar i Sverige. Kanarierna anser att Ikeas möbler är lite exklusiva och exotiska, här är inte Ikea den första förmånliga inredningen i ungdomarnas hem.</p>
<p>Vi gick in på Ikeas hemsida och började bygga upp garderoberna på hemplaneringssidan. Det var skojigt, även om rummet på dataskärmen levde sitt eget liv. Spegeln ville absolut stå ut från väggen istället för att hänga på den. När vi var nöjda med planeringen åkte vi iväg de åtta milen till Ikea, som för oss innebär en fläkt av Sverige och doft av trä. Korv med bröd är ett måste, säger Kjell. Vi brukar le i mjugg när vi hör spanjorerna uttala de svenska namnen på produkterna. Jag undrar hur dom uttalar Pjätteryd, Fjärke, eller Skänka?</p>
<p>Vi tittade noga på garderoberna i fråga i utställningen innan vi gjorde vår beställning, som inkluderade en hörngarderob, två åttio centimeter breda garderober med var sin inbyggda byrå med lådor, två garderober på sextio centimeter, dörrar till garderoberna, diverse hyllor, korgar och stänger, och en separat byrå. Vi beställde naturligtvis också leverans, vilket kostar extra. Slutsumman var inte liten. Några hyllor saknades och skulle levereras senare. Dörrarna till 80-skåpen och hörnskåpet saknades också men skulle finnas i lager veckan därpå och inkluderas i leveransen.</p>
<figure class="post__image post__image--left" ><img src="https://Seblon.github.io/teneriffa-idag/media/posts/3/ikea250-6.jpg" alt="Kjell planerar" width="250" height="200">
<figcaption >Kjell planerar</figcaption>
</figure>
<p>Kjell rev ner de gamla garderoberna och vi spred kläder, skor väskor, dukar, lakan och handdukar över resten av hemmet. Rörigt, men snart skulle vi ha nya fina garderober att fylla. Kjell ville själv bygga ihop dem, för det tycker han är roligt, förutom att han då har total koll över arbetet och vet att det är ordentligt gjort.</p>
<p>Beställningen gjorde vi före påsk och lådorna levererades första vardagen efter påskhelgen, en måndag, enligt överenskommelse. Två stadiga killar bar pustande in de tunga lådorna. Jag skrev på att vi hade fått 28 lådor, men då leverantörerna hade åkt konstaterade vi att tre lådor saknades.</p>
<p><img class="post__image--right" src="https://Seblon.github.io/teneriffa-idag/media/posts/3/ikea250-4_redigerad-1.jpg" alt="Byggarbetsplats" width="250" height="200">Jag ringde Ikea och lyssnade en lång stund på ett upprepat: ”Tack för att Ni har ringt Ikea. Medan ni väntar påminner vi Er om att Ikea kan förnya hela Ert hem”. Samtalet brast och jag ringde upp på nytt och lyssnade till samma ord om och om igen. Hypnotiskt sövande. Den här gången kopplades jag till Loly, det vänliga biträdet som hade tagit emot beställningen, och hon lovade undersöka problemet.</p>
<p>Kjell öppnade den första av de tre lådorna som bildar hörnskåpet, det viktigaste och det som styrde de övriga skåpen.</p>
<p>”Men titta, det är ekimitation! Vi har ju beställt mörkbruna skåp!”</p>
<p>Vi kollade de övriga produkterna. De hade rätt färg. De tre dörrarna saknades.</p>
<p>Ikeas stora bil uppenbarade sig på nytt och grabbarna lämnade av de tre lådorna som saknades. De hade legat längst inne i bilen gömda bakom lådor som skulle till andra adresser. Dörrarna fanns dock inte med.</p>
<p>Jag ringde Ikea på nytt och kopplades så småningom till Loly. Jag berättade att de saknade lådorna hade uppenbarat sig men att vi hade ett nytt problem: hörnskåpet hade fel färg. Hon kollade pappren och konstaterade att ett misstag hade skett. Hon lovade återkomma med besked om när skåpet kunde bytas ut. Ett par timmar senare ringde hon. ”Det riktiga skåpet kommer på torsdag och dörrarna likaså!”</p>
<figure class="post__image post__image--left" ><img src="https://Seblon.github.io/teneriffa-idag/media/posts/3/ikea250-5.jpg" alt="Trasig garderobpanel" width="250" height="200">
<figcaption >Trasig garderobpanel</figcaption>
</figure>
<p>Kjell byggde, glad i hågen men lätt frustrerad, upp de skåp vi hade fått och då han kom till det andra 60-skåpet såg han att en av panelerna hade fått sig en törn i ett hörn. Det såg inte vackert ut och skulle synas mot utsidan.</p>
<p>Jag ringde Loly och hon lovade skicka med ett nytt 60-skåp tillsammans med hörnskåpet. Jag påminde henne om dörrarna som saknades och hon sade att de skulle finnas med.</p>
<p>På torsdag kom Ikeas bil och lämpade av våra paket. Det nya 60-skåpet fanns med. Av hörnskåpet, som bestod av tre lådor, saknades del tre. Killarna granskade paketbilen utan och innan, men del tre lyste med sin frånvaro.</p>
<p>Jag ringde Ikea. Loly suckade lätt. Hon skulle ringa tillbaka med besked om när vi kunde få resten av hörnskåpet. Lite senare ringde en kille från lagret och meddelade att leveransen skulle ske på lördag förmiddag. Efter samtalet kom vi på att vi inte hade fått de tre dörrarna.</p>
<p>Jag ringde Loly. ”Nej, det kan inte vara sant!” Hon skulle se till att dörrarna kom tillsammans med del tre.</p>
<figure class="post__image post__image--right" ><img src="https://Seblon.github.io/teneriffa-idag/media/posts/3/ikea250-7.jpg" alt="Bildinstruktionerna kräver ingen språkkunskap" width="250" height="200">
<figcaption ><span style="font-family: Verdana; font-size: small;">Bildinstruktionerna kräver ingen språkkunskap</span></figcaption>
</figure>
<p>Vi kände oss lite pressade för på söndag skulle Kjells son Fredrik och barnbarnet Carolina infinna sig på en veckas besök och de extra sängarna var upptagna av högar av textiler och andra prylar.</p>
<p>På lördagen ringde en kille och ville veta närmare var vi bor, för han skulle leverera en låda till oss. Jag påpekade att lådorna skulle vara fyra. En del att byta ut och tre dörrar. ”Jag har bara en låda till er som ska bytas ut”, sa han. Han kom med lådan och beklagade det inträffade.</p>
<figure class="post__image post__image--left" ><img src="https://Seblon.github.io/teneriffa-idag/media/posts/3/ikea250-8.jpg" alt="Brun garderob med vita dörrar" width="250" height="318">
<figcaption >Vi fick garderober till slut!</figcaption>
</figure>
<p>”Det säljs så mycket på Ikea att allt är ett enda kaos”, sa han glatt.</p>
<p>Jag ringde Loly. Hon lät besvärad och bad att få koppla mej till en överordnad. Den överordnade, Cristina, tog mina uppgifter och bad att få återkomma. Hon ringde lite senare, suckade djupt, bad om ursäkt för alla förseningar och meddelade att de tre dörrarna skulle levereras följande tisdag.</p>
<p>På tisdag morgon kom de tre dörrarna, hela och i rätt färg.</p>
<p>Det osade lätt om Kjell emellanåt medan han byggde ihop hela systemet, för väggarna var ju inte riktigt raka och i vinkel, men slutresultatet är strålande!</p>
            ]]>
        </content>
    </entry>
    <entry>
        <title>Krögarliv på Teneriffa - Kapitel 5</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/kroegarliv-pa-teneriffa-kapitel-5.html"/>
        <id>https://Seblon.github.io/teneriffa-idag/kroegarliv-pa-teneriffa-kapitel-5.html</id>

        <updated>2020-01-29T14:20:55+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/9/feelings-80.jpg" alt="En samling av känslor beskrivna i text" />
                     Spansk byråkratiJag sade upp mej från min anställning på Nokia och Kjell skrev inte på något nytt musikkontrakt med Viking Line. Vi satte igång att förbereda flytten till ett nytt liv. År 1993 var Sverige inte medlem i EU och för att få bosätta&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/9/feelings-80.jpg" alt="En samling av känslor beskrivna i text" />
                <h2 id="mcetoc_1dvgitgmg0"><strong> Spansk byråkrati</strong></h2>
<p>Jag sade upp mej från min anställning på Nokia och Kjell skrev inte på något nytt musikkontrakt med Viking Line.</p>
<p>Vi satte igång att förbereda flytten till ett nytt liv.</p>
<p>År 1993 var Sverige inte medlem i EU och för att få bosätta sig och arbeta i Spanien var varje utlänning utanför EU tvungen att:</p>
<ul>
<li>ansöka om visum tidigast 90 dagar före inresedatum</li>
<li>lämna in sitt giltiga pass</li>
<li>lämna tre fotografier</li>
<li>lämna två polisregisterutdrag</li>
<li>lämna ett utvecklings- och finansieringsprojekt avseende affärsverksamheten</li>
<li>lämna in handling som styrkte att man hade deponerat USD 100 000 på spansk bank och för varje medföljande familjemedlem ytterligare USD 15 000</li>
</ul>
<p>I början av sommaren sålde vi mitt lilla radhus i Helsingfors och överförde pengarna till vårt nyöppnade bankkonto i Los Cristianos. I Stockholm bodde vi i ett underbart, men högt belånat, hus i skärgården, på Djurö. Vi skrev hyreskontrakt på huset som hyresgästerna hade för avsikt att köpa. Vi fyllde i visumansökan och andra formulär och skrev en liten redogörelse på spanska över vår framtida framgångsrika bar som också skulle sysselsätta kanarisk personal – det tyckte vi lät bra. Vi lämnade våra pass, fotografier, polisregisterutdrag och bankintyget till Spanska Ambassaden, som lovade ringa oss då visumen var klara.</p>
<p>Jag ringde ambassaden efter några veckor och blev då upplyst om att inbetalningen inte var tillräcklig, eftersom vi var två ogifta personer – då blev summan det dubbla. I all hast ringde Kjell prästen i Djurö församling – från sin, enligt dagens mått, antika mobiltelefon modell tegelsten – en fredagseftermiddag och sade att han hade bråttom att gifta sig. Prästen svarade lite konfunderad: ”Om du har så bråttom så är det kanske bäst att du gifter dej civilt.” Men så kom han underfund med att det inte var något bra svar, eftersom han ändå var präst och Kjell tillhörde kyrkan, så han bad att vi skulle infinna oss inkommande tisdag. Då skulle han viga oss.</p>
<p>Den tredje augusti blev vi man och hustru i den lilla vackra kyrkan på Djurö.</p>
<p>Med vigselbeviset i handen åkte vi glada i hågen in till Spanska Ambassaden och presenterade pappret. Den ättikssura svenska damen vi talat med tidigare pressade fram ett krystat ”lycka till” och tog hand om pappret. Vi hörde ingenting från ambassaden, så jag ringde och undrade när vi kunde hämta våra visumförsedda pass. ”Det vet ni väl att i augusti är hela Spanien på semester, så ni får återkomma nästa månad”. I början av september ringde jag på nytt.</p>
<p>”Den spanska immigrationslagen ändrades för tre veckor sedan och ni måste fylla i nya ansöknings-blanketter. Sedan tar det tre månader förrän ni får era visum”, svarade en torr spanjor.</p>
<p>Jag tittade förskräckt på Kjell och upprepade vad tjänstemannen hade sagt. Kjell slängde på luren, tog tag i min hand, drog mig ut till bilen och körde i ilfart de fyra milen till ambassaden. Jag frågade efter våra visum. Spanjoren tittade surt på oss.</p>
<p>”Jag har ju sagt att dom inte är klara förrän om tre månader.” </p>
<p>Kjells ögon sköt gnistor då han med svårligen tillkämpat lugn röst svarade: ”Vi har sålt allt vi äger och har, vi har sagt upp oss från våra anställningar, vi har ingenstans att bo och alla våra pengar är på Tenerife. Vad i himlens namn tycker du att vi ska göra? Vi har uppfyllt alla era krav, <em>vi har till och med gift oss</em>!”</p>
<p>Spanjoren tittade ordlöst på Kjell medan hans hjärna processade informationen. Sedan letade han fram våra pass, stämplade dem och räckte dem till oss med orden: ”Så här får jag egentligen inte göra.”</p>
<p>Han ville inte lyssna på vårt tack, utan viftade bara iväg oss. Hela besöket tog inte mera än tio minuter.</p>
<p>Det var vår första, men långt ifrån sista, erfarenhet av spansk byråkrati.</p>
            ]]>
        </content>
    </entry>
    <entry>
        <title>Krögarliv på Teneriffa - Kapitel 4</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/kroegarliv-pa-teneriffa-kapitel-4.html"/>
        <id>https://Seblon.github.io/teneriffa-idag/kroegarliv-pa-teneriffa-kapitel-4.html</id>

        <updated>2020-01-29T14:21:50+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/8/hola-sign.jpg" alt="Skylt med spanska texten Hola" />
                     Vi köper barenKjell hade jobbat i flera år som populär trubadur på Finlandsbåtarna, men musiker från östblocks-länderna hade blivit en allvarlig konkurrent till de svenska musikerna, kanske inte kvalitetsmässigt men väl prismässigt, så Kjell hade redan en tid varit lite bekymrad över framtiden. En&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/8/hola-sign.jpg" alt="Skylt med spanska texten Hola" />
                <h2 id="mcetoc_1dv9ru2jk0"><strong> Vi köper baren</strong></h2>
<p>Kjell hade jobbat i flera år som populär trubadur på Finlandsbåtarna, men musiker från östblocks-länderna hade blivit en allvarlig konkurrent till de svenska musikerna, kanske inte kvalitetsmässigt men väl prismässigt, så Kjell hade redan en tid varit lite bekymrad över framtiden. En femtioåring är inte så attraktiv på scenen, ansåg han.</p>
<p>Själv hade jag arbetat på kontor i över tjugo år som korrespondent, översättare och sekreterare. Tidiga morgnar, sena kvällar. Vi var väldigt förälskade och eftersom Kjell var borta hemifrån i långa perioder då han arbetade på Finlands-båtarna, så var jag också mogen för någonting nytt. Det var nu eller aldrig, det insåg vi, men skulle vi våga lämna vårt trygga liv? Och framför allt – skulle Kjell klara av att lämna sin då åttaårige yngste son, Fredrik, och inte träffa honom varje vecka? Min tjugofemårige son levde sitt eget liv i Helsingfors. Ett knappt år tidigare hade jag, till min stora glädje, godkänts som översättare av ett svenskt bokförlag, och det extrajobbet skulle jag sakna, men kanske det skulle kompenseras av andra glädjeämnen?</p>
<p>Vi skrev brev efter brev till mäklaren i Los Cristianos och bad att få svar på en mängd frågor. Hur fungerade det kanariska samhället i frågor som arbetstillstånd, licenser, skatter, deklarationer, boende? Vi tvekade, ena dagen var vi säkra på att detta ville och skulle vi göra, andra dagen tyckte vi att idén var helt omöjlig. Jag hade som tjugoåring bott i Madrid och Barcelona – och en kort tid i Puerto de la Cruz på Tenerife - och talade spanska flytande. Jag kände mej hemma i Spanien och hade njutit av många semestrar på Tenerife. Kjell hade också semestrat på både Tenerife, Gran Canaria och Lanzarote. Jag ville gärna ta den här utmaningen, men jag ville inte pressa Kjell, eftersom brytningen skulle bli mycket mera radikal för honom. Han måste själv komma fram till ett beslut.</p>
<p>”Vad tror du, Kjell, är vi heltokiga?”</p>
<p>”Med dina språkkunskaper, framför allt spanskan, och med min musik tror jag faktiskt att vi inte kan misslyckas. Tänk dej, en mysig liten skandinavisk bar, god svensk mat, personlig och bra service, levande kvällsunderhållning – vad kan gå på tok?” tyckte Kjell. ”Jag får väl ringa Fredrik varje kväll och sedan kan han komma på skolloven och besöka oss.”</p>
<p>I maj hade beslutet mognat, vi hade förhandlat om ett lägre pris på baren, och vi flög till Tenerife och skrev på köpekontraktet, betalade hand-penningen och öppnade ett bankkonto. Det pirrade i magen av nervositet. Ett helt nytt liv väntade. Hur skulle det gå? Vi stannade bara några dagar och hade inte packat ner några varma kläder. Det kunde inte vara kallt på Tenerife i maj, ansåg vi. Fel, det var det, och dessutom regnade det, så vi frös ordentligt. Då vi reste hem efter vårt korta besök var vi både lyckliga och oroliga, förutom att vi hade blivit förkylda. Hade vi gjort rätt?</p>
<p>”Ni är inte kloka!” utbrast vänner och grannar med något av både beundran och avundsjuka i rösten. ”Hur vågar ni?”</p>
<p>”Va’ kul! Nu får vi någon att komma och hälsa på där nere i sol och värme!” kommenterade många av våra bekanta. Även om våra närmaste släktingar tyckte det var tråkigt att vi skulle flytta så långt bort fick vi ändå stöd och uppmuntran av de flesta. Fredrik tyckte det skulle bli jättespännande att hans pappa skulle bli barägare på Tenerife. Hans stora bruna ögon lyste: ”Då får jag äta så mycket glass jag vill!”</p>
            ]]>
        </content>
    </entry>
    <entry>
        <title>Krögarliv på Teneriffa - Kapitel 3</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/kroegarliv-pa-teneriffa-kapitel-3.html"/>
        <id>https://Seblon.github.io/teneriffa-idag/kroegarliv-pa-teneriffa-kapitel-3.html</id>

        <updated>2020-01-23T19:47:33+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/7/this-must-be-the-place-sign.jpg" alt="Skylt med neontext" />
                     ”Har ni någon bar till salu?” I februari 1993 åkte vi på en två veckors semes-terresa till Los Cristianos tillsammans med åtta-årige Fredrik och, som så många gånger tidigare, pratade vi en dag lite löst om hur det skulle vara att flytta till Tenerife.
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/7/this-must-be-the-place-sign.jpg" alt="Skylt med neontext" />
                <h2 id="mcetoc_1dv9rj2040"><strong> ”Har ni någon bar till salu?” </strong></h2>
<p>I februari 1993 åkte vi på en två veckors semes-terresa till Los Cristianos tillsammans med åtta-årige Fredrik och, som så många gånger tidigare, pratade vi en dag lite löst om hur det skulle vara att flytta till Tenerife. Kanske vi skulle kunna köpa och driva en bar?</p>
<p>”Det skadar inte att fråga”, bestämde Kjell. ”Vad tycker du Fredrik?”</p>
<p>Han tyckte det lät häftigt.</p>
<p>Följande dag, på hemväg från mataffären, med händerna fulla av plastkassar och kropparna oljiga efter strandbesöket innan, passerade vi en engelsk mäklare och i en stundens ingivelse klev vi in genom dörren.</p>
<p>”Har ni någon bar till salu?”</p>
<p>Mäklaren, Nigel, tittade begrundande på oss och svarade dröjande: ”Kom in på lördag så kan vi prata, här har ni några papper med barer till salu som ni kan studera under tiden.” Hans min sade tydligt: “Dom där ser jag aldrig mer”.</p>
<p>På lördagen anlände vi nyduschade och fräscha. Pappren innehöll ingenting som väckte vår köplusta, men Nigels kollega kom med en intressant kommentar: ”Glöm inte Skandi’s bar som är till salu!” Baren låg alldeles nära mäklarbyrån i affärskomplexet San Telmo i Los Cristianos, så vi gick dit allesammans och pratade med de dåvarande ägarna, svenska Kajlin, och hennes engelske man, Ken, ett sympatiskt par. Fredrik bjöds på en mjukglass och vi vuxna bjöds på var sitt glas vin.</p>
<p>Baren, som var den näst sista lokalen på gatu-nivå i ena ändan av det stora affärskomplexet, var en liten lokal, målad i gråblått och rosa, på 36 kvadratmeter med två minitoaletter, en terrass som vätte ut mot havet med sju små bord, och ett litet område på framsidan som också kunde utnyttjas. Grannen i hörnet mot gatan var en pytteliten mäklarbyrå och bakom mäklarbyrån, intill Skandi’s terrass, låg en liten pizzeria som drevs av en italienare med sin fru.</p>
<p>Det är verkligen tur att man inte kan se in i framtiden. Vi skulle senare bli italienarens terroroffer.</p>
<p>Grannen på andra sidan lokalen, österrikiskan Bruni, sålde kläder i sin butik och utnyttjade inte sin terrass, så vi skulle få lov att ställa bord och stolar på den också. Ovanpå Skandi’s låg ett populärt italienskägt diskotek, Casablanca. Ett litet hörn bakom bardisken användes som kök, där Kajlin stekte crêpes och köttbullar och annat smått och gott.</p>
<p>Det bästa med baren var ändå den vidunderliga utsikten, för havet sträckte sig blått och oändligt framför oss och horisonten bröts endast av grannön La Gomeras disigt massiva silhuett. Vi blev betagna. Vi såg inte alls hur sjabbig, sliten och dåligt utrustad baren egentligen var. För oss tedde den sig som ett mysigt litet paradis på en paradisisk ö. Den hade ingång från Avenida de Suecia, ”svenska gatan”, ett perfekt gatunamn för vår blivande verksamhet.</p>
<p>Kort därefter reste vi hem till Sverige – nu med ett nytt mål i livet. Vi ville ha Skandi’s - eller?</p>
            ]]>
        </content>
    </entry>
    <entry>
        <title>Krögarliv på Teneriffa - Kapitel 2</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/vi-blev-med-bar.html"/>
        <id>https://Seblon.github.io/teneriffa-idag/vi-blev-med-bar.html</id>

        <updated>2020-01-23T19:31:06+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/6/bar-sign.jpg" alt="En neonskylt med texten bar" />
                    "Vi blev med bar"Jag mötte Kjell den sjunde juli 1988 klockan åtta på kvällen. Min kollega Marja och jag var på hemresa till Helsingfors efter en kort semestertur till Stockholm. Vi reste med Mariella och återvände med Olympia, Viking Lines två färjor som dagligen färdades&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/6/bar-sign.jpg" alt="En neonskylt med texten bar" />
                <h2 id="mcetoc_1dv9qndm80">"Vi blev med bar"</h2>
<p>Jag mötte Kjell den sjunde juli 1988 klockan åtta på kvällen. Min kollega Marja och jag var på hemresa till Helsingfors efter en kort semestertur till Stockholm. Vi reste med Mariella och återvände med Olympia, Viking Lines två färjor som dagligen färdades mellan Stockholm och Helsingfors. Vi var båda anställda på Nokia Data, som höll på att köpa upp Ericssons informations-avdelning, och vi besökte ofta Stockholm i arbetet. I egenskap av VD-sekreterare hade jag blivit ombedd att flytta till Stockholm på hösten tillsammans med integrationsgruppen för köpet och hade accepterat.</p>
<p>”Vad säger du om en aperitif i baren före middagen, Marja?” frågade jag då vi hade installerat oss i våra respektive hytter på Olympia.</p>
<p>En bra idé, tyckte hon och vi styrde stegen mot baren. Redan en bit därifrån hördes skön musik och då vi kom fram såg vi två svenska musiker - Kjell och Rune stod det på affischen utanför - stå och underhålla gästerna. Rune är en skicklig gitarrist, men det var Kjells varma och säkra sångröst som fascinerade mej från första tonen jag hörde, och då jag såg honom var jag såld. Lockigt gråsvart hår som stod som en sky kring huvudet, - jag visste inte att det var perma-nentat - olivfärgad hy, varma gråblå ögon, välansad mustasch, snyggt klädd i smoking och fluga. Våra ögon möttes och jag såg med en rysning av föraning att hans blick blev intensiv då han såg mig, för kvällen klädd i en helgrön tvådelad klänning. Jag vågade knappt titta på honom därefter. Hans ögon brände och hans varma röst fyllde upp hela rummet.</p>
<p>Efter en god middag i restaurangen återvände Marja och jag till baren. Jag visste inte att Kjell letat febrilt efter ’tjejen i den gröna klänningen’ under en paus. Under nästa paus kom han fram till bardisken och undrade artigt om han kunde få bjuda mej på en drink i hytten efter avslutat jobb – han skyndade sig att tillägga att han som anställd inte var tillåten att sitta i baren och att Marja naturligtvis var lika välkommen.</p>
<p>Det var inledningen till ett förhållande som några år senare ledde till äktenskap och ett nytt liv på Tenerife. Jag var frånskild med en vuxen son, men Kjell var gift och hade, förutom sina två vuxna barn med sin första hustru, det treåriga sladdbarnet Fredrik med sin andra hustru. Det var ohyggligt svårt för honom att lämna sonen. Tre år och många tårar senare flyttade vi ihop, då Kjells svåra skilsmässa från Fredriks mamma var överstånden. Under de tre åren hade Kjell sju gånger försökt lappa ihop sitt trasiga äktenskap, sju gånger hade han misslyckats, sju gånger hade mitt hjärta brustit och sju gånger hade det lappats ihop igen.</p>
<p>Kjell är idag, år 2006, pensionerad musiker – även om han fortfarande uppträder ibland. Jag har ännu några år kvar till pensionsåldern. Vi bor i ett lugnt och vackert område på sydsidan av Tenerife, fem kilometer från turistorten Los Cristianos, 350 meter över havet. Vi har en underbar utsikt mot havet som glittrar långt nere och mot bergskammar som ritar silhuetter på himlen. Ett av bergen har formen av en manlig profil i halv-liggande ställning med hög panna, ögonbryn, en ensam tall som bildar ögonfransar, rak näsa och skägg. Palmbladen runt om oss viskar i vinden, koltrastarna sjunger sina oändligt vackra drillar redan i januari, i lavastenmuren runt vår trädgård bor ett stort antal ödlor, vår hund av rasen ”cocktail” – det låter trevligare än byracka – får vår oreserverade kärlek och min papegoja på terrassen – en grön skata, enligt Kjell; häll lite klorin på dem så kommer den svarta färgen fram - försöker högljutt konversera med släktingarna utanför; förvildade papegojor, duvor, hökar, koltrastar, svalor, härfåglar och en mängd olika småfåglar. Ljudlöst uppe i skyn svävar de respektingivande enorma örnarna och gamarna som örnparken ett par kilometer ovanför oss släpper lösa under sina shower. Min papegoja blir livrädd och hukar sig ner om rovfåglarna kommer inom synhåll.</p>
<p>”Hur kom det sig att ni flyttade till Tenerife?”</p>
<p>Det var standardfrågan som fick vårt standardsvar: ”Vi blev med bar!”</p>
            ]]>
        </content>
    </entry>
    <entry>
        <title>Krögarliv på Teneriffa - Kapitel 1</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/kroegarliv-pa-teneriffa-kapitel-1.html"/>
        <id>https://Seblon.github.io/teneriffa-idag/kroegarliv-pa-teneriffa-kapitel-1.html</id>

        <updated>2020-01-23T17:25:38+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/5/sunset-las-americas-tenerife.JPG" alt="" />
                    Teneriffa igår och idag – och i morgon? Söndag morgon. Solen klättrar allt högre upp på himlen. Kjell och jag promenerar på stranden nära intill vattenranden. Vågorna sköljer över fötterna. Vi avslutar promenaden med en simtur i det salta vattnet som sluter kring kroppen som&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/5/sunset-las-americas-tenerife.JPG" alt="" />
                <p><strong><span lang="SV">Teneriffa igår och idag – och i morgon?</span></strong></p>
<p>Söndag morgon. Solen klättrar allt högre upp på himlen. Kjell och jag promenerar på stranden nära intill vattenranden. Vågorna sköljer över fötterna. Vi avslutar promenaden med en simtur i det salta vattnet som sluter kring kroppen som mjukaste sammet. Tenerife, vår förtrollande vackra ö där vi bott i tretton år, visar upp sin bästa sida. Bergen avtecknar sig mot en soldisig blå himmel, långt borta sticker Teidetoppen upp. Grannön La Gomera skymtar som en hägring i diset. Båtar guppar på det djupblå havet som övergår i grå-grönt borta i horisonten, där himmel och hav går samman och blir en oändlighet.</p>
<p>Turister faller förtjust skrikande i vattnet från ”bananen” som dras av en snabbgående båt. Trampbåtarnas förare kämpar sig fram, benen rör sig som pistonger. De nya leksakerna, som ser ut som karusellbåtar hämtade från tivoli, flyter tyst puttrande över vattnet med två eller tre passa-gerare. Katamaraner kastar ankar utanför stranden och de ombordvarande får ta sig en simtur om de känner för det. Passagerarna på Fred. Olsens färja till meridianön El Hierro får en lugn färd. Havet är på snällt humör idag.</p>
<p>Stranden fylls så småningom av turister. Vi går raskt, men idag är det högvatten då vi kommer ner och det är jobbigt att gå. De svällande dyningarna har nått sin högsta punkt och havet drar sig motvilligt tillbaka. Vi kliver fram i lös sand och benmusklerna får arbeta. Vid lågvatten går vi på fast sand.</p>
Efter simturen låter vi solen torka oss medan vi ur ögonvrån betraktar ett ungt franskt par som uppenbarligen nyligen anlänt. Kvinnans baddräkt döljer inte mönstret på huden av en ärmlös t-skjorta som hon burit dagen innan. Huden är vit där skjortan suttit och resten av överkroppen är grant skär. Paret går försiktigt ner i vattnet med tjocka
<p>lädersandaler på fötterna. De simmar ut utan att ta av sig sandalerna. De ser nyförälskade ut, är kanske på smekmånadsresa. En blonderad vacker flicka med långt böljande hår och tanga? Två små barn springer framför sina föräldrar med flytbollar på ryggen. Om de hamnar i vattnet ligger de med ansiktet nedåt. Ett tiotal meter ute i vattnet står en man med hörlurar för öronen. Armarna rör sig under vattnet och han ser koncentrerad ut. Han går upp på stranden och vi ser att han bär på en apparat som han ”dammsuger” havsbottnet med. Vad letar han efter? Guld? Olja?</p>
<p>Dykarskolans elever står i en cirkel av svarta skuggor i vattnet och får instruktioner av läraren. En grupp mera erfarna dykare åker ut med gummibåten och ser kanske fram emot att plundra något skepp som sjunkit på sjörövarnas tid.</p>
<p>Spanjorerna och italienarna anländer i stora familjegrupper med hopfällbara stolar, strandtält, parasoller och lunchpaket. Italienarna låter som om dom bråkar. Kan dom inte prata normalt?</p>
<p>Den långa bleka damen med burrigt vitt hår, skärm över ögonen, ryggsäck, kortärmad t-skjorta och shorts promenerar makligt längs vattenranden. Vi ser henne ofta. Mot oss kommer det rara äldre paret som går hand i hand med blygt nedslagna ögon. De är uppfyllda av varandra och samtalar lågt. De rör sig så försynt som om de helst ville vara osynliga för andra ögon.</p>
<p>Vi passerar fontänen som reser sig ur stenbumlingarna i ändan av sandtungan som delar stranden i två bukter. Den sprutar sina glittrande vattenkaskader upp mot de sju romberna som symboliserar de sju öarna i den kanariska arkipelagen. Vi vänder blicken upp mot affärskomplexet San Telmo där vi under åtta år drev en liten bar, Skandi’s.</p>
<p>Är det nostalgi vi känner, eller lättnad?</p>
            ]]>
        </content>
    </entry>
    <entry>
        <title>El Hierro - för tredje gången</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/el-hierro-foer-tredje-gangen.html"/>
        <id>https://Seblon.github.io/teneriffa-idag/el-hierro-foer-tredje-gangen.html</id>

        <updated>2020-01-23T19:50:40+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/2/roques-de-salmor-en-el-hierro.jpg" alt="" />
                    Den som har behov av att avstressa sig ska åka till El Hierro. För tredje gången besökte vi nyligen ön, den här gången med min son Tom och hans fästmö Jenni. Fred. Olsens katamaran Bonanza Express tog oss dit på lite mer än två och&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/2/roques-de-salmor-en-el-hierro.jpg" alt="" />
                <p>Den som har behov av att avstressa sig ska åka till El Hierro. För tredje gången besökte vi nyligen ön, den här gången med min son Tom och hans fästmö Jenni. Fred. Olsens katamaran Bonanza Express tog oss dit på lite mer än två och en halv timme från Los Cristianos. I broschyren står det att resan tar lite mer än två timmar. Kanariernas förhållande till klockan har alltid varit lite annorlunda än vårt. Tiden gick ändå fort, för under hela resan satt fyra musiker i närheten och underhöll oss och andra passagerare med gitarrspel och sång.</p>
<p>Vi körde upp till huvudstaden Valverde och vidare över till andra sidan av ön, till dalen Valle del Golfo. Vi passerade skogsområdet som brann för några veckor sedan. Det såg dystert och trollskogaktigt ut. I övrigt är naturen på ön fascinerande. Överallt såg vi El Hierros endemiska träd, enen sabina, som i sin vindpinade förvridna form har blivit kännetecknet för ön.</p>
<figure class="post__image post__image--right" ><img src="https://Seblon.github.io/teneriffa-idag/media/posts/2/huvudgatan.jpg" alt="Liten gata med parasoller på höger sida" width="800" height="600">
<figcaption ><span style="font-family: Verdana; font-size: small;">Huvudgatan i byn Tigaday</span></figcaption>
</figure>
<p>Vi hade bokat hotellrum i byn Tigaday och efter att ha installerat oss och beundrat utsikten mot La Palma, som skymtade i horisonten, gick vi en runda i den lilla byn och åt en god middag på en kanarisk restaurang - med kinesisk kock och kallskänka. Mojosåserna och maten smakade bra och vinet var gott, men restaurangen får ett litet minus eftersom öns eget vin, Frontera, saknades.</p>
<figure class="post__image post__image--left" ><img src="https://Seblon.github.io/teneriffa-idag/media/posts/2/jennientrada.jpg" alt="Människor står vid ingången till ett litet stenhus" width="800" height="600">
<figcaption ><span style="font-family: Verdana; font-size: small;">Blivande svärdottern på väg in i 1800-talsbostaden</span></figcaption>
</figure>
<p>I Valle del Golfo, vid foten av den otroligt mäktiga, nästan lodräta, klippan Risco de Tibataje, finns ett ekomuseum som verkligen är värd ett besök. Det består av två intressanta delar: ett fortplantningscenter för El Hierros utrotningshotade jätteödla, Galliota Simonyi, och en samling stugor byggda av lavasten med halmtak. De är forna byggnader som har gjorts i ordning för att besökarna ska få en uppfattning om hur man levde dels under tiden före erövringen, då invånarna kallades ”Bimbaches”, i grottor eller vulkangångar, och senare i de små husen som byggdes ovanpå grottorna, och hur de utvecklades under 1600-, 1700-, 1800- och 1900-talet. Kolonin kallas Guinea. Namnet kan härröra från det engelska myntet ”guinea” som introducerades av de brittiska vinhandlarna.</p>
<p>Jätteödlan, som kan bli 60 centimeter lång, ansågs vara utrotad ända fram till 1974 då en herde hittade några levande exemplar i ett otillgängligt område. Nu hålls ett antal hanar och honor i terrarier – för det mesta separat för om honorna är tillsammans med hanarna blir det slagsmål hanarna emellan – där de får fortplanta sig och då ungarna är tillräckligt stora förs de tillbaka till naturen. Samma sak sker på La Gomera som också har sin egen jätteödla. Vi gick en guidad runda i terrariet och i byn Guinea där de steniga och ojämna stigarna krävde koncentration och husen väckte förundran. "Var hade dom sin teve, mamma?" frågade en ung besökare och förstod inte alls varför alla skrattade.</p>
<p>Ön har ett enda giftigt djur, den lilla spindeln svarta änkan, som bor under stenar och inte väver nät. Jenni tyckte sig se svarta änkor lite här och där. De tillhör inte hennes favoritdjur.</p>
<figure class="post__image post__image--right" ><img src="https://Seblon.github.io/teneriffa-idag/media/posts/2/lilla-baren.jpg" alt="En liten bar med mycket människor" width="800" height="600">
<figcaption ><span style="font-family: Verdana; font-size: small;">Vi tar en drink i en bar i byn Tigaday och min man spexar. Den rätt så primitiva baren ligger intill en boulebana som flitigt frekventeras av byborna</span></figcaption>
</figure>
<p>El Hierro är inte mer än 278 kvadratkilometer stor och har omkring 10.000 invånare. År 1900 var invånarantalet 6.500, så ökningen är minimal. El Hierroborna är mycket vänliga och stressfria, också i trafiken – man möter inte många bilar under en rundtur. Öns branta klippor stupar rätt ner i havet och sandstränderna är få. Naturliga simbassänger finns vid foten av klipporna på några ställen. Ön har två kommuner, La Frontera och Valverde. För några år sedan byggdes en tunnel genom klippan Risco de Tibataje som förenar de två kommunerna med varandra på norrsidan och kommunikationerna förbättrades avsevärt. Vi åkte genom tunneln och körde längs smala vägar och genom små byar där nästan alla husfasader är täckta av mörk lavasten. Vinodlingar fanns överallt, men druvorna hade redan skördats och bladen höll på att få höstfärger.</p>
<p>Jordbruket, boskapsskötseln, fisket och turismen är de viktigaste näringsgrenarna. Turismen är ännu idag i barnstadiet och jag tror inte att invånarna längtar efter fler turister, medan de styrande politikerna säkert gör det. På vår fråga för många år sedan om varför nästan alla hotell har som mest två stjärnor svarade en ortsbo: ”Vi vill inte att ön ska invaderas av tyskar”.</p>
<figure class="post__image post__image--left" ><img src="https://Seblon.github.io/teneriffa-idag/media/posts/2/lena-hund.jpg" alt="Kvinna sitter på huk och klappar en liten hund" width="800" height="600">
<figcaption ><span style="font-family: Verdana; font-size: small;">Skribenten får en vän som hon mer än gärna hade tagit med sig hem</span></figcaption>
</figure>
<p>På återresan såg Jenni äntligen favoritdjuren som hon oavbrutet spejat efter, delfiner. Resan, som skulle ha tagit ”lite mer än två timmar”, tog tre timmar. Vi blev tvungna att vänta i en halv timme ute på redden utanför Los Cristianos medan Fred Olsens båt från La Gomera gjorde försenade manövrar i hamnen. Det är någonting som verkar hända ofta. Rederiet brydde sig inte ens om att informera passagerarna.</p>
<p>Det var tredje, men inte sista gången vi besökte El Hierro.</p>
<div class="gallery"   >
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-musiker.jpg" ><img src="https://Seblon.github.io/teneriffa-idag/media/posts/2/gallery/hierro-musiker-thumbnail.jpg" alt="Människor spelar gitarr och gjunger" width="768" height="576"></a>
<figcaption class="gallery-description">Försynta musiker underhöll passagerarna med gitarrspel och sång</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-brand.jpg" ><img src="https://Seblon.github.io/teneriffa-idag/media/posts/2/gallery/hierro-brand-thumbnail.jpg" alt="Brandskadat skogsområde" width="768" height="576"></a>
<figcaption class="gallery-description">Ett litet område skog som brann för några veckor sedan</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-skog.jpg" ><img src="https://Seblon.github.io/teneriffa-idag/media/posts/2/gallery/hierro-skog-thumbnail.jpg" alt="Trädstammar med mossa" width="768" height="576"></a>
<figcaption class="gallery-description">Mossbelupna trädstammar i en trolsk skog</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-skograd.jpg" ><img src="https://Seblon.github.io/teneriffa-idag/media/posts/2/gallery/hierro-skograd-thumbnail.jpg" alt="Träd som växer uppför en kulle" width="600" height="800"></a>
<figcaption class="gallery-description">Molnen smeker raden av träd på kullen</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-la-garto.jpg" ><img src="https://Seblon.github.io/teneriffa-idag/media/posts/2/gallery/hierro-la-garto-thumbnail.jpg" alt="En ödla som ligger på ett berg" width="768" height="576"></a>
<figcaption class="gallery-description">Jätteödlans färger är perfekt anpassade till omgivningen.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-grott-entrada.jpg" ><img src="https://Seblon.github.io/teneriffa-idag/media/posts/2/gallery/hierro-grott-entrada-thumbnail.jpg" alt="En grottöppning" width="768" height="576"></a>
<figcaption class="gallery-description">Ingången till en vulkantunnel som "los bimbaches" använde som bostad före erövringen</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-grotta.jpg" ><img src="https://Seblon.github.io/teneriffa-idag/media/posts/2/gallery/hierro-grotta-thumbnail.jpg" alt="Inuti en triangelformad grotta" width="768" height="576"></a>
<figcaption class="gallery-description">Vulkantunneln inifrån. Väggen i bakgrunden skilde grottan från grannens del. Efter att människan flyttade en våning upp fick boskapen överta grottan och muren intill väggen byggdes för att boskapen inte skulle skada sig på den sträva muren.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-bed.jpg" ><img src="https://Seblon.github.io/teneriffa-idag/media/posts/2/gallery/hierro-bed-thumbnail.jpg" alt="Två kvinnor vid en säng i ett rum med stenväggar" width="768" height="576"></a>
<figcaption class="gallery-description">Guiden berättar hur de första primitiva husen byggdes på 1600-talet. Sängen, vars madrass fylldes med torra barr, visar att invånarna inte var speciellt långa. Efter att jag tagit fotot sa guiden åt mej att det var förbjudet att fotografera stugorna inifrån.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-bygge.jpg" ><img src="https://Seblon.github.io/teneriffa-idag/media/posts/2/gallery/hierro-bygge-thumbnail.jpg" alt="Resterna av en gammal stuga med berg i bakgrunden." width="768" height="576"></a>
<figcaption class="gallery-description">Kvarlevor efter en stuga. På ribborna lades två tjocka lager halm som höll regnet ute. Det översta lagret förnyades vart fjärde år och hela halmtaket vart åttonde år.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-gammal.jpg" ><img src="https://Seblon.github.io/teneriffa-idag/media/posts/2/gallery/hierro-gammal-thumbnail.jpg" alt="Gammalt stenhus" width="768" height="576"></a>
<figcaption class="gallery-description">En av de kvarblivna stugorna som har fått stå orörd.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-guinea-2.jpg" ><img src="https://Seblon.github.io/teneriffa-idag/media/posts/2/gallery/hierro-guinea-2-thumbnail.jpg" alt="En gammal gård med en centralt placerad vattenbrunn" width="768" height="576"></a>
<figcaption class="gallery-description">Brunnen, som var en av de viktigaste byggnationerna för varje hushåll.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-guinea-3.jpg" ><img src="https://Seblon.github.io/teneriffa-idag/media/posts/2/gallery/hierro-guinea-3-thumbnail.jpg" alt="Framsidan av ett stenhus med en brunn intill" width="768" height="576"></a>
<figcaption class="gallery-description">Framsidan av ett av husen med brunnen intill.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-guinea-4.jpg" ><img src="https://Seblon.github.io/teneriffa-idag/media/posts/2/gallery/hierro-guinea-4-thumbnail.jpg" alt="Ett gammalt stenhus med höga berg i bakgrunden" width="768" height="576"></a>
<figcaption class="gallery-description">Husen smälter perfekt in i naturen.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-toalett.jpg" ><img src="https://Seblon.github.io/teneriffa-idag/media/posts/2/gallery/hierro-toalett-thumbnail.jpg" alt="En stentoalett från 1600-talet" width="600" height="800"></a>
<figcaption class="gallery-description">En toalett från 1600-talet.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-papaya.jpg" ><img src="https://Seblon.github.io/teneriffa-idag/media/posts/2/gallery/hierro-papaya-thumbnail.jpg" alt="Mangoträd och blomsterväxterframför ett gammalt stenhus" width="768" height="576"></a>
<figcaption class="gallery-description">Invånarna odlade grönsaker, örter och frukter i sina små trädgårdar.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-vin.jpg" ><img src="https://Seblon.github.io/teneriffa-idag/media/posts/2/gallery/hierro-vin-thumbnail.jpg" alt="En gammal vinpress" width="768" height="576"></a>
<figcaption class="gallery-description">En vinpress från 1700-talet. Damejeannen är förmodligen full med årgångsvin.</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/2/gallery/hierro-stad.jpg" ><img src="https://Seblon.github.io/teneriffa-idag/media/posts/2/gallery/hierro-stad-thumbnail.jpg" alt="En grön dal med vita och gula stenhus" width="768" height="576"></a>
<figcaption class="gallery-description">Nästan hela huvudstaden på El Hierro, Valverde.</figcaption>
</figure>
</div>
            ]]>
        </content>
    </entry>
    <entry>
        <title>El Hierro - En ö värd att besöka</title>
        <author>
            <name>Helena Somervalli</name>
        </author>
        <link href="https://Seblon.github.io/teneriffa-idag/el-hierro-en-oe-vaerd-att-besoeka.html"/>
        <id>https://Seblon.github.io/teneriffa-idag/el-hierro-en-oe-vaerd-att-besoeka.html</id>

        <updated>2020-01-22T19:43:23+01:00</updated>
            <summary>
                <![CDATA[
                        <img src="https://Seblon.github.io/teneriffa-idag/media/posts/1/fred-olsen-express_opt-xl.jpg" alt="Fred Olsen Fast Ferry" />
                    Fred Olsens Fast Ferry båt Bonanza Express lämnade Tenerife på eftermiddagen en gråmulen februaridag och styrde nosen mot horisonten där inga öar syntes. Tenerife blev mindre och mindre, för att till slut försvinna i diset, medan La Gomera långsamt tornade upp sig som en väldig&hellip;
                ]]>
            </summary>
        <content type="html">
            <![CDATA[
                    <img src="https://Seblon.github.io/teneriffa-idag/media/posts/1/fred-olsen-express_opt-xl.jpg" alt="Fred Olsen Fast Ferry" />
                <p>Fred Olsens Fast Ferry båt<strong> Bonanza Express</strong> lämnade Tenerife på eftermiddagen en gråmulen februaridag och styrde nosen mot horisonten där inga öar syntes. Tenerife blev mindre och mindre, för att till slut försvinna i diset, medan <strong>La Gomera </strong>långsamt tornade upp sig som en väldig massa, som också så småningom försvann i diset. Under ivrigt spejande var vi nästan säkra på att vi skymtade ön <strong>San Borondon</strong>…</p>
<p>Efter nästan två timmar till havs började <strong>El Hierros</strong> silhuett träda fram och så småningom lade Bonanza Express till i öns lilla hamn, <strong>La Estaca</strong>, som ligger vid foten av mäktiga kustklippor, långt nedanför huvudstaden Valverde, den enda huvudstaden i arkipelagen som inte ligger vid havet. Valverde har inga trafikljus och husen är inte mer än tre våningar höga. El Hierro kallas också <strong>meridianön </strong>för Ptolomeo drog den första meridianen, <strong>nollmeridianen</strong>, på etthundratalet genom öns västligaste punkt, ”den antika världens ände”. Ön har ca 10.000 invånare.</p>
<p>Vi körde vidare mot fiskebyn<strong> La Restinga</strong> där vi hade bokat rum för två nätter på ett hotell intill strandpromenaden - en av byns fyra gator. Från balkongerna blickade vi ut över fiskehamnen där de färggranna båtarna låg och guppade. Stämningen var rofylld och luften doftade hav. Vädret var klarare än på Tenerife. Till middagen åt vi färsk fisk. Restaurangen hade ett trettiotal olika fiskar på menyn, med en bild av varje fisk, och två kötträtter.</p>
<p>Nästa dag tog vi bilarna och körde runt sydsidan av ön under ooh och aah-rop över den vackra naturen. Färden gick till<strong> La Frontera</strong>, där vi kollade in ”världens minsta hotell”, en gammal tullbyggnad som gjorts om till ett hotell med fyra dubbelrum. Man kan fiska från balkongen i ett av rummen - hotellet tillhandahåller fiskedon. La Frontera ligger också vid foten av berg så mäktiga att man hisnar.</p>
<p>Vi åkte vidare längs med den västra kusten och upp mot bergen på en smal men asfalterad väg i bra skick som enbart bestod av hårnålskurvor. Vi mötte två bilar på lika många timmar. Uppe i <strong>La Dehesa </strong>besökte vi öns skyddshelgon, la Virgen de los Reyes, och tände några ljus. Jungfrun anlände till ön år 1546 då sjömännen från ett illa medfaret skepp, som lade till vid ön, erbjöd henne i utbyte mot någonting att äta åt herdarna som nyfikna betraktade sjöfararna. Herdarna, nu utan mat men med jungfru, förde henne stolta till en grotta i La Dehesa, där man idag dyrkar henne i ett ensligt beläget kapell.</p>
<p>De krumma och vindpinade <strong>enbärsträden</strong> kantade vägen då vi fortsatte hem. På kvällen satt vi på ljugarbänken efter att ha avnjutit en läcker middag på färsk fisk och samtalade med ortsbor över ett glas gott vin från ön, medan solen färgade himlen och havet flammande rött.</p>
<p>Den tredje dagen lämnade vi hotellet och körde mot norrsidan av ön. Vi stannade vid utsiktsplatsen på 700 meters höjd, <strong>el Mirador de la Peña</strong>, ritad av den berömde Lanzarote-arkitekten Cesar Manrique, och fortsatte sedan en bit ner mot kusten till <strong>Pozo de las Calcosas</strong>, där vägen tar slut, och där åt vi lunch på en liten krog. Vi besökte krogens toalett som ligger separat på en klippbrant ett par hundra meter över havet. Nu var den pyttelilla toaletten försedd med fönster. Då vi besökte ön tio år tidigare var fönstret endast ett hål i väggen. Krögarfrun var densamma, likaså katten som nu hunnit bli tolv år gammal.</p>
<p>Lätt melankoliska åkte vi iväg med Bonanza Express tillbaka till Tenerife och vardagen. Vi förälskade oss på nytt i den lilla meridianön, El Hierro.</p>
<div class="gallery"   >
<figure class="gallery__item"><a href="https://Seblon.github.io/teneriffa-idag/media/posts/1/gallery/bonanza-express.jpg" ><img src="https://Seblon.github.io/teneriffa-idag/media/posts/1/gallery/bonanza-express-thumbnail.jpg" alt="Fred Olsens Fast Ferry ute på havet" width="600" height="432"></a>
<figcaption class="gallery-description">Avresa en gråmulen februaridag</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/gitkajhierro.jpg" ><img src="https://Seblon.github.io/teneriffa-idag/media/posts/1/gallery/gitkajhierro-thumbnail.jpg" alt="Små förtöjda fiskebåtar med vita hus och kargigt bergslandskap i bakgrunden" width="768" height="576"></a>
<figcaption class="gallery-description">Hamnen i fiskebyn La Restinga där vattnet var glasklart</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/litet-hotell.jpg" ><img src="https://Seblon.github.io/teneriffa-idag/media/posts/1/gallery/litet-hotell-thumbnail.jpg" alt="Världens minsta hotell med fiskemöjlighet från balkongen" width="700" height="525"></a>
<figcaption class="gallery-description">Litet stenhus vid havet</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/la-de-hesa.jpg" ><img src="https://Seblon.github.io/teneriffa-idag/media/posts/1/gallery/la-de-hesa-thumbnail.jpg" alt="Vit stenkyrka med människor och små träd framför" width="700" height="525"></a>
<figcaption class="gallery-description">Skyddshelgonets ensliga kapell i La Dehesa</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/muren.jpg" ><img src="https://Seblon.github.io/teneriffa-idag/media/posts/1/gallery/muren-thumbnail.jpg" alt="Kvinna sitter på en stenmur i ett grönt landskap" width="700" height="525"></a>
<figcaption class="gallery-description">Irländska vyer på El Hierro som har tusentals kilometer låga murar och grönskande ängar</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/ljugarbanken.jpg" ><img src="https://Seblon.github.io/teneriffa-idag/media/posts/1/gallery/ljugarbanken-thumbnail.jpg" alt="Människor sitter på en träbänk i ett stenrum" width="700" height="525"></a>
<figcaption class="gallery-description">Ljugarbänken</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/el-roque.jpg" ><img src="https://Seblon.github.io/teneriffa-idag/media/posts/1/gallery/el-roque-thumbnail.jpg" alt="Utsikt över havet och landskapet från berget" width="700" height="525"></a>
<figcaption class="gallery-description">Utsikt från Mirador de la Peña över klippan El Roque</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/miradoren.jpg" ><img src="https://Seblon.github.io/teneriffa-idag/media/posts/1/gallery/miradoren-thumbnail.jpg" alt="Högt beläget stenhus med havet i fjärran" width="700" height="525"></a>
<figcaption class="gallery-description">Cesar Manriques Mirador de la Peña</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/la-frontera.jpg" ><img src="https://Seblon.github.io/teneriffa-idag/media/posts/1/gallery/la-frontera-thumbnail.jpg" alt="Vy uppifrån berget ned över landskapet och havet" width="700" height="525"></a>
<figcaption class="gallery-description">Utsikten mot La Frontera från Mirador de la Peña</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/teide-snow-top.jpg" ><img src="https://Seblon.github.io/teneriffa-idag/media/posts/1/gallery/teide-snow-top-thumbnail.jpg" alt="Bilväg med ett vitt hus utefter ena sidan och Teide som skymtas i fjärran." width="700" height="525"></a>
<figcaption class="gallery-description">Kolla in Teides snötäckta topp borta i horisonten</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/toalettutsikt.jpg" ><img src="https://Seblon.github.io/teneriffa-idag/media/posts/1/gallery/toalettutsikt-thumbnail.jpg" alt="Vy över klippor med havet nedanför" width="700" height="525"></a>
<figcaption class="gallery-description">Utsikten från pyttelilla toaletten vid klippbranten</figcaption>
</figure>
<figure class="gallery__item"><a href="https://Seblon.github.io/teneriffa-idag/media/posts/1/gallery/el-hierro-bakom.jpg" ><img src="https://Seblon.github.io/teneriffa-idag/media/posts/1/gallery/el-hierro-bakom-thumbnail.jpg" alt="Havet i förgrunden och ett berg i bakgrunden" width="700" height="525"></a>
<figcaption class="gallery-description">Vi lämnar El Hierro, men kommer tillbaka en annan gång!</figcaption>
</figure>
</div>
<p>Med på resan var Kjell, Helena, Helenas mamma Ulla och kusinen Gitta med sin man Kaj.</p>
            ]]>
        </content>
    </entry>
</feed>
