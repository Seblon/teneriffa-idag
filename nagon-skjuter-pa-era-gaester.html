<!DOCTYPE html><html lang="sv"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width,initial-scale=1"><title>Krögarliv på Teneriffa - Kapitel 19 - Teneriffa Idag</title><meta name="description" content="”Någon skjuter på era gäster!”Anette kom med ett förslag. Effektiva och hyperaktiva Anette kom så ofta med förslag att Kjell emellanåt fick stålsätta sig för att inte bli irriterad. Efter vår korta eftermiddagssiesta hann han knappt in genom dörren, och hade inte hunnit omprogrammera hjärnan&hellip;"><meta name="generator" content="Publii Open-Source CMS for Static Site"><link rel="canonical" href="https://Seblon.github.io/teneriffa-idag/nagon-skjuter-pa-era-gaester.html"><link rel="alternate" type="application/atom+xml" href="https://Seblon.github.io/teneriffa-idag/feed.xml"><link rel="alternate" type="application/json" href="https://Seblon.github.io/teneriffa-idag/feed.json"><meta property="og:title" content="Krögarliv på Teneriffa - Kapitel 19"><meta property="og:image" content="https://Seblon.github.io/teneriffa-idag/media/website/logo-red-blue.svg"><meta property="og:site_name" content="Teneriffa Idag"><meta property="og:description" content="”Någon skjuter på era gäster!”Anette kom med ett förslag. Effektiva och hyperaktiva Anette kom så ofta med förslag att Kjell emellanåt fick stålsätta sig för att inte bli irriterad. Efter vår korta eftermiddagssiesta hann han knappt in genom dörren, och hade inte hunnit omprogrammera hjärnan&hellip;"><meta property="og:url" content="https://Seblon.github.io/teneriffa-idag/nagon-skjuter-pa-era-gaester.html"><meta property="og:type" content="article"><link rel="shortcut icon" href="https://Seblon.github.io/teneriffa-idag/media/website/favicon.png" type="image/png"><style>:root{--body-font:-apple-system,BlinkMacSystemFont,"Segoe UI",Roboto,Oxygen,Ubuntu,Cantarell,"Fira Sans","Droid Sans","Helvetica Neue",Arial,sans-serif,"Apple Color Emoji","Segoe UI Emoji","Segoe UI Symbol";--heading-font:var(--body-font);--post-entry-font:var(--body-font);--logo-font:var(--body-font);--menu-font:var(--body-font)}</style><link rel="stylesheet" href="https://Seblon.github.io/teneriffa-idag/assets/css/style.css?v=e703ca8f8f8b76b59c33a8f64b86039c"><script type="application/ld+json">{"@context":"http://schema.org","@type":"Article","mainEntityOfPage":{"@type":"WebPage","@id":"https://Seblon.github.io/teneriffa-idag/nagon-skjuter-pa-era-gaester.html"},"headline":"Krögarliv på Teneriffa - Kapitel 19","datePublished":"2020-06-07T11:31","dateModified":"2020-06-07T12:09","image":{"@type":"ImageObject","url":"https://Seblon.github.io/teneriffa-idag/media/website/logo-red-blue.svg","height":473,"width":666},"description":"”Någon skjuter på era gäster!”Anette kom med ett förslag. Effektiva och hyperaktiva Anette kom så ofta med förslag att Kjell emellanåt fick stålsätta sig för att inte bli irriterad. Efter vår korta eftermiddagssiesta hann han knappt in genom dörren, och hade inte hunnit omprogrammera hjärnan&hellip;","author":{"@type":"Person","name":"Helena Somervalli"},"publisher":{"@type":"Organization","name":"Helena Somervalli","logo":{"@type":"ImageObject","url":"https://Seblon.github.io/teneriffa-idag/media/website/logo-red-blue.svg","height":473,"width":666}}}</script><script src="https://Seblon.github.io/teneriffa-idag/assets/js/ls.parent-fit.min.js?v=1c78585e2a70398fe95085061942fd37"></script><script async src="https://Seblon.github.io/teneriffa-idag/assets/js/lazysizes.min.js?v=c7552affa0e5c6badad03286730a82bb"></script></head><body><header class="header" id="js-header"><div class="header__inner header__inner--wide"><div class="logo"><a class="logo__link" href="https://Seblon.github.io/teneriffa-idag/"><img src="https://Seblon.github.io/teneriffa-idag/media/website/logo-red-blue.svg" alt="Teneriffa Idag"></a></div><nav class="navbar"><button class="navbar__toggle" aria-label="Meny" aria-haspopup="true" aria-expanded="false"><span class="navbar__toggle-box"><span class="navbar__toggle-inner">Meny</span></span></button><ul class="navbar__menu navbar__menu--wide"><li><a href="https://Seblon.github.io/teneriffa-idag/" target="_self">Start</a></li><li><a href="https://Seblon.github.io/teneriffa-idag/skandis-bar/" title="Läs om hur vi blev med bar" target="_self">Krögarliv på Teneriffa</a></li><li><a href="https://Seblon.github.io/teneriffa-idag/laenkar.html" target="_self">Länkar</a></li><li><a href="http://www2.olzzon.com/g/g.php?a&#x3D;s&amp;i&#x3D;g42-00204-7d" title="Skriv i vår gästbok!" target="_blank">Gästbok</a></li></ul></nav><div class="search"><div class="search__overlay js-search-overlay"><div class="wrapper search__overlay-inner"><form action="https://Seblon.github.io/teneriffa-idag/search.html" class="search__form"><input class="search__input js-search-input" type="search" name="q" placeholder="din söktext här..." autofocus="autofocus"></form><button class="search__close js-search-close" aria-label="Stäng">Stäng</button></div></div><button class="search__btn js-search-btn" aria-label="Sök"><svg role="presentation" focusable="false"><use xlink:href="https://Seblon.github.io/teneriffa-idag/assets/svg/svg-map.svg#search"/></svg></button></div></div></header><main><div class="wrapper"><div class="post"><article><header class="post__inner post__header post__header--full"><a href="https://Seblon.github.io/teneriffa-idag/skandis-bar/" class="post__maintag">Skandi&#x27;s bar</a><h1 class="post__title">Krögarliv på Teneriffa - Kapitel 19</h1><div class="card__meta post__meta"><div class="post__author">Av <a href="https://Seblon.github.io/teneriffa-idag/authors/helena-somervalli/" class="invert" rel="author">Helena Somervalli</a></div><time datetime="2020-06-07T11:31">7 juni 2020</time></div></header><div class="post__inner post__entry"><h2>”Någon skjuter på era gäster!”</h2><p>Anette kom med ett förslag. Effektiva och hyperaktiva Anette kom så ofta med förslag att Kjell emellanåt fick stålsätta sig för att inte bli irriterad. Efter vår korta eftermiddagssiesta hann han knappt in genom dörren, och hade inte hunnit omprogrammera hjärnan till att bli mottaglig för förslag, förrän Anette full av entusiasm ropade: ”Kjelle, jag har ett förslag!” Ibland var idéerna bra, ibland mindre bra. Den här gången genomförde vi hennes idé: hon tyckte att vi skulle hyra ett biljardbord för det skulle locka nya kunder. Vi pratade med ett spelföretag som ganska omedelbart hämtade ett bord av mindre storlek som placerades på gatsidan. Det blev genast populärt bland ungdomarna. Vi delade vinsten med spelföretaget.</p><figure class="post__image post__image--left"><img class="lazyload" loading="lazy" data-src="https://Seblon.github.io/teneriffa-idag/media/posts/39/stefanbiljard.jpg" data-sizes="auto" data-srcset="https://Seblon.github.io/teneriffa-idag/media/posts/39/responsive/stefanbiljard-xs.jpg 300w ,https://Seblon.github.io/teneriffa-idag/media/posts/39/responsive/stefanbiljard-sm.jpg 480w ,https://Seblon.github.io/teneriffa-idag/media/posts/39/responsive/stefanbiljard-md.jpg 768w ,https://Seblon.github.io/teneriffa-idag/media/posts/39/responsive/stefanbiljard-xl.jpg 1200w ,https://Seblon.github.io/teneriffa-idag/media/posts/39/responsive/stefanbiljard-xxl.jpg 1600w ,https://Seblon.github.io/teneriffa-idag/media/posts/39/responsive/stefanbiljard-xxxl.jpg 2560w" alt="En man spelar biljard" data-aspectratio="0.985222" width="200" height="203"></figure>En negativ sida av biljardbordet var oljudet från bargästerna då de stojade och skrattade under spelets gång. Smällen då kön träffade bollen hördes också ganska långt. Kjell och jag hade bokat en resa till Sverige och Finland och Therese och Anette skulle sköta baren under tiden. Kvällen innan resan åt vi indisk mat i en liten restaurang inte långt från baren. Plötsligt kom en av våra engelska stamkunder inrusande med andan i halsen: ”Kom fort, någon skjuter på era gäster.” Vi lämnade maten och sprang iväg efter att ha förklarat för den bekanta servitören att vi snart skulle komma tillbaka och avsluta och betala middagen. Vi fick höra att någon hade skjutit med hagelgevär mot gästerna som spelade vid biljardbordet. Ingen hade blivit skadad. Jag ringde genast polisen som uppenbarade sig rekordsnabbt. En rapport skrevs, men poliserna kunde inte göra mera. Vi var rätt skärrade, men tog ändå flyget dagen därpå och hälsade på släkt och vänner i våra respektive länder och fick lite avstånd till det slitsamma men roliga barjobbet. Therese och Anette tyckte säkert det var skönt att jobba utan våra icke-professionella åsikter och kommentarer. ”Du är så dum så klockorna går baklänges”, var Anettes favorituttryck då hon var av annan åsikt.<p></p><p>Väl hemma på Teneriffa igen fortsatte problemen, men vi var glada över att inga större katastrofer hade inträffat under tiden vi var bortresta. En morgon då vi kom ner till baren var alla biljard-bollarna borta. Någon som ansåg sig behöva bollarna bättre än vi hade under natten lagt i en slant och tagit bollarna med sig. Vi fick genast nya bollar och efter den händelsen tog vi alltid in dem till natten, men bordet lockade andra som var ute för att förstöra. En kväll satte några överför-friskade ungdomar eld på bordet. Skadorna blev inte omfattande och spelföretaget hade snart reparerat det, på egen bekostnad.</p><p>Men personen som sköt hade inte gett upp ännu. Två gånger till ekade skotten och jag ringde polisen som kom och skrev nya rapporter.</p><p>”Kan ni inte göra husundersökning i huset vi misstänker?” undrade jag.</p><p>”Vi kan inte göra husundersökning utan domstolsbeslut”, svarade polisen som hade stor förståelse för vårt dilemma men som hade lagar att följa.</p><p>Vår finska stamgäst, Toms vän Ilkka, satt vid bardisken då det smällde till en kväll och Ilkka fick en kula i vaden och ett sår som blödde rätt ymnigt. Det smällde till flera gånger och kulorna studsade mot väggen och på bardisken där de lämnade tydliga märken.</p><p>”Rena rama Vilda Västern, det här. Jag trodde jag var på Tenerife!” sa en kund.</p><p>Polisen infann sig omgående. Vi plockade upp kulorna och gav dem till poliserna. Vi pekade också på märkena efter kulorna, som tydligt visade i vilken riktning de rört sig. Poliserna kunde ändå inte göra annat än skriva ännu en rapport och sedan körde de Ilkka till sjukhuset för att omplåstras.</p><p>Vi hade ett antal unga skandinaver som stamgäster, killar och tjejer som jobbade som musiker eller i barer och restauranger och som gjorde Skandi’s till ”sitt” ställe där de träffades dagligen efter jobbet. En av killarna var den duktige norske gitarristen Robert med smeknamnet Labben, som ibland uppträdde i vår bar och fick smaka på vår granne Marcos beska medicin, en annan var sympatiske Stefan, son till våra goda vänner, svenske Leif och hans spanska hustru Mari-Carmen. Therese blev förtjust i Stefan, som några år senare skulle bli hennes sambo och far till sönerna Kevin och Enrique.</p><p>En kväll stod Labben och Stefan och spelade biljard. Stefan lutade sig över biljardbordet för att skicka iväg en boll, då det smällde till och han for i luften och skrek ”aaajjj”. Han rusade uppför den långa och branta trappan till huset i backen tvärs över gatan och jag ringde polisen som återigen kom direkt. Stefan ställde sig nedanför fönstren och skrek på spanska att den fege jäveln som skjuter skulle visa sig. Flera ansikten tittade ut genom fönstren. Innan han såg polisen, som kom springande uppför trappan, svarade en man ilsket att biljardbordet störde husfriden – med all säkerhet personen som skjutit. Polisen som hunnit fram spände genast ögonen i honom: ”Det är definitivt inte någon orsak till att skjuta på folk. För det kan du hamna i fängelse.” Efter det sköt ingen mer på våra kunder.</p><p>Stefan blev lyckligtvis inte illa skadad men hade lite svårt att sitta några dagar framöver.</p></div><footer class="post__inner post__footer"><div class="post__tag"><h3 class="post__footer-title">Taggad i:</h3><ul class="post__tag-inner"><li><a href="https://Seblon.github.io/teneriffa-idag/skandis-bar/" class="invert">Skandi&#x27;s bar</a></li></ul></div><div class="post__share"><h3 class="post__footer-title">Dela den här artikeln:</h3><div class="post__share-inner"><a href="https://www.facebook.com/sharer/sharer.php?u=https%3A%2F%2FSeblon.github.io%2Fteneriffa-idag%2Fnagon-skjuter-pa-era-gaester.html" class="js-share facebook" rel="nofollow noopener noreferrer"><svg class="icon" aria-hidden="true" focusable="false"><use xlink:href="https://Seblon.github.io/teneriffa-idag/assets/svg/svg-map.svg#facebook"/></svg> <span>Facebook</span> </a><a href="https://twitter.com/share?url=https%3A%2F%2FSeblon.github.io%2Fteneriffa-idag%2Fnagon-skjuter-pa-era-gaester.html&amp;via=Teneriffa%20Idag&amp;text=Kr%C3%B6garliv%20p%C3%A5%20Teneriffa%20-%20Kapitel%2019" class="js-share twitter" rel="nofollow noopener noreferrer"><svg class="icon" aria-hidden="true" focusable="false"><use xlink:href="https://Seblon.github.io/teneriffa-idag/assets/svg/svg-map.svg#twitter"/></svg> <span>Twitter</span></a></div></div><div class="author"><div class="author__info"><h3 class="h5 author__name"><a href="https://Seblon.github.io/teneriffa-idag/authors/helena-somervalli/" class="invert" rel="author">Helena Somervalli</a></h3></div></div><div class="post__bar postbar" id="js-post__bar"><div class="postbar__inner"><div class="postbar__nav"><a class="postbar__nav-link invert" href="https://Seblon.github.io/teneriffa-idag/laenkar.html" rel="prev"><svg height="9" width="5"><use xlink:href="https://Seblon.github.io/teneriffa-idag/assets/svg/svg-map.svg#arrow-prev"/></svg> <span>Tidigare</span></a></div><div class="postbar__share"><div class="postbar__share-inner"><h3>Dela:</h3><a href="https://www.facebook.com/sharer/sharer.php?u=https%3A%2F%2FSeblon.github.io%2Fteneriffa-idag%2Fnagon-skjuter-pa-era-gaester.html" class="js-share facebook" rel="nofollow noopener noreferrer" aria-label="Facebook"><svg focusable="false"><use xlink:href="https://Seblon.github.io/teneriffa-idag/assets/svg/svg-map.svg#facebook"/></svg> </a><a href="https://twitter.com/share?url=https%3A%2F%2FSeblon.github.io%2Fteneriffa-idag%2Fnagon-skjuter-pa-era-gaester.html&amp;via=Teneriffa%20Idag&amp;text=Kr%C3%B6garliv%20p%C3%A5%20Teneriffa%20-%20Kapitel%2019" class="js-share twitter" rel="nofollow noopener noreferrer" aria-label="Twitter"><svg focusable="false"><use xlink:href="https://Seblon.github.io/teneriffa-idag/assets/svg/svg-map.svg#twitter"/></svg></a></div></div><div class="postbar__nav"><a class="postbar__nav-link invert" href="" rel="prev"><span>Nästa </span><svg height="9" width="5"><use xlink:href="https://Seblon.github.io/teneriffa-idag/assets/svg/svg-map.svg#arrow-next"/></svg></a></div><div class="postbar__progress" id="js-postbar__progress" aria-hidden="true"></div></div></div></footer></article></div></div><div class="post__related"><div class="wrapper"><h3 class="h6">Du borde även läsa:</h3><div class="cards post__related-cards"><div class="card__item"><a href="https://Seblon.github.io/teneriffa-idag/kroegarliv-pa-teneriffa-kapitel-1.html" class="card__image"><img class="lazyload" data-src="https://Seblon.github.io/teneriffa-idag/media/posts/5/little-girl-on-the-beach.jpg" data-srcset="https://Seblon.github.io/teneriffa-idag/media/posts/5/responsive/little-girl-on-the-beach-xs.jpg 300w ,https://Seblon.github.io/teneriffa-idag/media/posts/5/responsive/little-girl-on-the-beach-sm.jpg 480w ,https://Seblon.github.io/teneriffa-idag/media/posts/5/responsive/little-girl-on-the-beach-md.jpg 768w ,https://Seblon.github.io/teneriffa-idag/media/posts/5/responsive/little-girl-on-the-beach-xl.jpg 1200w" data-aspectratio="2.3587223587223587" data-sizes="auto" alt=""></a><div class="card__content"><h3 class="card__title"><a href="https://Seblon.github.io/teneriffa-idag/kroegarliv-pa-teneriffa-kapitel-1.html" class="invert">Krögarliv på Teneriffa - Kapitel 1</a></h3><div class="card__meta"><div class="card__author">Av <a href="https://Seblon.github.io/teneriffa-idag/authors/helena-somervalli/" class="invert" rel="author">Helena Somervalli</a></div><time datetime="2006-10-01T17:20">1 oktober 2006</time></div></div></div><div class="card__item"><a href="https://Seblon.github.io/teneriffa-idag/vi-blev-med-bar.html" class="card__image"><img class="lazyload" data-src="https://Seblon.github.io/teneriffa-idag/media/posts/6/bar-sign.jpg" data-srcset="https://Seblon.github.io/teneriffa-idag/media/posts/6/responsive/bar-sign-xs.jpg 300w ,https://Seblon.github.io/teneriffa-idag/media/posts/6/responsive/bar-sign-sm.jpg 480w ,https://Seblon.github.io/teneriffa-idag/media/posts/6/responsive/bar-sign-md.jpg 768w ,https://Seblon.github.io/teneriffa-idag/media/posts/6/responsive/bar-sign-xl.jpg 1200w" data-aspectratio="1.7777777777777777" data-sizes="auto" alt="En neonskylt med texten bar"></a><div class="card__content"><h3 class="card__title"><a href="https://Seblon.github.io/teneriffa-idag/vi-blev-med-bar.html" class="invert">Krögarliv på Teneriffa - Kapitel 2</a></h3><div class="card__meta"><div class="card__author">Av <a href="https://Seblon.github.io/teneriffa-idag/authors/helena-somervalli/" class="invert" rel="author">Helena Somervalli</a></div><time datetime="2006-10-02T19:20">2 oktober 2006</time></div></div></div><div class="card__item"><a href="https://Seblon.github.io/teneriffa-idag/kroegarliv-pa-teneriffa-kapitel-3.html" class="card__image"><img class="lazyload" data-src="https://Seblon.github.io/teneriffa-idag/media/posts/7/this-must-be-the-place-sign.jpg" data-srcset="https://Seblon.github.io/teneriffa-idag/media/posts/7/responsive/this-must-be-the-place-sign-xs.jpg 300w ,https://Seblon.github.io/teneriffa-idag/media/posts/7/responsive/this-must-be-the-place-sign-sm.jpg 480w ,https://Seblon.github.io/teneriffa-idag/media/posts/7/responsive/this-must-be-the-place-sign-md.jpg 768w ,https://Seblon.github.io/teneriffa-idag/media/posts/7/responsive/this-must-be-the-place-sign-xl.jpg 1200w" data-aspectratio="1.7777777777777777" data-sizes="auto" alt="Skylt med neontext"></a><div class="card__content"><h3 class="card__title"><a href="https://Seblon.github.io/teneriffa-idag/kroegarliv-pa-teneriffa-kapitel-3.html" class="invert">Krögarliv på Teneriffa - Kapitel 3</a></h3><div class="card__meta"><div class="card__author">Av <a href="https://Seblon.github.io/teneriffa-idag/authors/helena-somervalli/" class="invert" rel="author">Helena Somervalli</a></div><time datetime="2006-10-03T19:45">3 oktober 2006</time></div></div></div></div></div></div></main><footer class="footer"><div class="wrapper"><a class="logo footer__logo" href="https://Seblon.github.io/teneriffa-idag/"><img src="https://Seblon.github.io/teneriffa-idag/media/website/logo-red-blue.svg" alt="Teneriffa Idag"></a><div class="footer__copy">© Teneriffaidag.com 2006 - 2020. All Rights Reserved.</div></div></footer><script>window.publiiThemeMenuConfig = {    
        mobileMenuMode: 'sidebar',
        animationSpeed: 300,
        submenuWidth: 'auto',
        doubleClickTime: 500,
        mobileMenuExpandableSubmenus: true, 
        relatedContainerForOverlayMenuSelector: '.navbar',
   };</script><script defer="defer" src="https://Seblon.github.io/teneriffa-idag/assets/js/scripts.min.js?v=06ce3d8d34a5d7c0223678f0a792f3b2"></script></body></html>